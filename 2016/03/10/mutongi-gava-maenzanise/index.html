<!DOCTYPE html>
<html lang="en">
  <head>
    <meta name="viewport" content="width=device-width, initial-scale=1" />
    <meta http-equiv="Content-Type" content="text/html; charset=UTF-8" />
    <meta
      name="description"
      content="A detailed history of the Shona people"
    />
    <meta name="theme-color" content="#89c1da" />
    <title>Nhaka yevaShona &raquo; Mutongi gava maenzanise</title>
    <link
      rel="stylesheet"
      href="./../../../../assets/style.css"
      type="text/css"
      media="screen"
    />
    <meta
      name="google-site-verification"
      content="Yw22nrt_EePQGgH1G7cMDzJv8jeyWT1_b9umi991rqs"
    />
    <meta name="msvalidate.01" content="BA101B93C509A59526E0D8CE389C35C2" />
    <meta name="p:domain_verify" content="de61fd3b80c8d416264c756617c94540" />
    <meta name="yandex-verification" content="b88f852d6dc07ab4" />

    <script
      type="text/javascript"
      src="../../../../assets/scripts/libs.js"
    ></script>

    <meta property="og:type" content="article" />
    <meta property="og:title" content="Mutongi gava maenzanise" />
    <meta property="og:url" content="./2016/03/10/mutongi-gava-maenzanise/" />
    <meta
      property="og:description"
      content="Kare-kare pasi pachakarohwa nenyundo, madongi achinenyanga, munyika yaMusikamhuka, zitateguru remhuka pakaita pongozozo. Veduwe-e tsisti dzinotsitsirira, munhu akachiona chitsvu akayeuka bako mvuraâ€¦"
    />
    <meta
      property="article:published_time"
      content="2016-03-10T09:51:10+00:00"
    />
    <meta
      property="article:modified_time"
      content="2016-03-10T09:58:44+00:00"
    />
<link
      rel="icon"
      href="data:image/svg+xml,<svg xmlns='http://www.w3.org/2000/svg' viewBox='0 0 100 100'><text y='.9em' font-size='90'>ðŸ‡¿ðŸ‡¼</text></svg>"
    />

  </head>
  <body>
    <div id="center">
      <div id="container">
        <div class="rightShade"></div>
        <div class="leftShade"></div>
        <div id="header">
          <p id="logo">
            <a href="./../../../..">Nhaka yevaShona</a>
          </p>
          
        </div>
        <div id="photo">
          <img
            src="./../../../../assets/images/mainpic.jpg"
            alt="Ocean Mist"
          />
          <ul id="nav">
            <li><a href="./../../../..">Home</a></li><li><a href="./../../../../about">About</a></li></ul>
        </div>
        <div id="content">
          <div id="mainCol">
            <p class="title">
              <a
                href="./../../../../2017/09/17/the-clan-in-shona-chiefdoms"
                rel="next"
                >&nbsp;</a
              >
              <a href="./../../../02/19/the-moyo-people" rel="prev"
                ><span class="prev">Previous Post</span></a
              >
            </p>
            <div class="post" id="post-467">
              <p class="date">
                <span class="d1">10</span> <span class="d2">Mar</span>
                <span class="d3">2016</span>
              </p>
              <h1>Mutongi gava maenzanise</h1>
              <p class="author">&nbsp;</p>
              <div class="entry">
                <p>
                  Kare-kare pasi pachakarohwa nenyundo, madongi achinenyanga,
                  munyika yaMusikamhuka, zitateguru remhuka pakaita pongozozo.
                  Veduwe-e tsisti dzinotsitsirira, munhu akachiona chitsvu
                  akayeuka bako mvura yagasa. Akapepuka ava mungwavaira tateguru
                  renhamo.<br />
                  Ingwe ichivhima zvayo semazuva ose yakaerekana yapinda
                  muchizarira. Yakaedza mazano ose nemitowo yose kuti ibude
                  naparuzhowa, zvikakona n&#8217;anga murapwa achida. Yakafa
                  neshungu kwazvo, ikaumburuka nokunjeesa meno. Zvino mumwe
                  murume wakanga aine tiye nyoro zvikuru, wakapfuura napo. Ingwe
                  ndokumudana, ichiti, &#8220;Nhaiwe munhu, shamwari yangu
                  munhu, memwe wangu wemoyo munyoro, dondizarurira pano
                  ndibude.&#8221; Iye ndokupindurai nounyoro, achiti,
                  &#8220;Kwete kwete shamwari, ndikakuvhurira kana wabuda
                  uchandiruma, kundiuraya nokundidya.&#8221; Ikati, &#8220;Aiwa,
                  kwete, bodo, tsvo! Ndingagouraya wandiraramisa here? Kuuraya
                  mununuri, wakarurama sebota rinoraramisa rusvava. Asi kana
                  muchinditendera ndingazova muranda wenyu vupenyu hwangu hwose,
                  ndichitenda unyoro hwenyu.&#8221; Murume akadzungudza musoro.
                </p>
                <p>
                  ingwe muchizariraIpapo ingwe yakaridza mapika nokupfikaira
                  nokuchema misodzi, kusvikira yanzwirwa tsitsi. Akaizarurira,
                  kamwe yabuda ichimwenuka, ichiti, &#8220;Hekaniwaro! Zvino
                  ndingarega kukudya here? Ndava nemazuva mazhinji ndakazarirwa,
                  handisina simba rokuvhima, nzara yava kundi
                  n&#8217;en&#8217;ena n&#8217;ena zvikuru. Ndinofanira
                  kukudya.&#8221; Munhu akanyengetera kuti irege kumuruma asi
                  kukumbira kwake kwakashaya basa. Akazoti, &#8220;Nditendere
                  kuti ndimbobvunza vamwe ndinzwe kuti vanotii pamusoro peshoko
                  iri. Ndichakumbira pavatatu vokutanga vatinosangana navo kuti
                  vatonge mhaka iyi.&#8221; Ingwe ikatenda ichiti, &#8220;Bvunza
                  zvako vatatu vokutanga vaunoona, asi ziva kuti uri nyama iwe,
                  unofanira kudyiwa.&#8221; Vaviri vakafamba chinyararire
                  nesango vachitsvaga vatongi.
                </p>
                <p>
                  Munhu akatanga kubvunza muti womushuku kuti zvakanaka here
                  kuti ingwe imuuraye iye mununuri wayo. Muzhanje
                  ndokuti,&#8221;Munonyunyutirei? Chero ini ndinovigira vanhu
                  vana vangu, uye mumumvuri mangu munogara vanopfuura kana
                  vaneta nokufamba muzuva. Asi hakuna anonditenda.
                  Munongonditema namabwe muchikuvadza gumbo rangu,
                  muchindizunza-zunza. Saka iwe usazeza, tsunga hako.&#8221;
                  Munhu akafa neshungu ndokuenderera mberi zvake. Akaona mhou
                  yemombe inosisungwa pabadza nedzimwe mombe, ndokubvunza
                  zvekare. Mhou yakati nechomumoyo, nhasi zvaiwana ngwarati
                  ndokusheedzera ichiti, &#8220;Usaita sedatanana uchitsvaka
                  kuvongwa nezvakarurama panyika. Hapana nyaya apa. Ona ini,
                  munondikama mukaka wangu kuzadza hamiro nehamiro muchipedzera
                  mhuru yangu. Pedzezvo kana ndarumura munondisunga pabadza
                  pamwechete nenzombe. Rudzi rwangu rwapera kudyiwa nemi vanhu,
                  nhasi njana nderako, uchagotyei kunhuna iwe wakasasikwa.
                </p>
                <p>
                  Murume akaita seachaputika neshungu, akazviona kuti ainge
                  azvigokera moto muziso. Kuzvipinza panyanga dzanyanga
                  dzamupere nemoyochena wake. Akati e-e regai zvangu ndibvunze
                  nzira. Iyo ndokuti, &#8220;Shamwari, usatarira kuti uchaitirwa
                  zvakanaka pano panyika. Unoita sefuza sei. Ini ndinobatsira,
                  kunyangwe zvakadaro vose, vafumi navarombo, vakuru navaduku,
                  vanongonditsika vachindirasira mateko emichero oga
                  namasvisvinwa epwa. Hapana anehanya neni. Dyiwa zvipere,
                  midzimi namusikavanhu vakakumirira kunyikadzimu.&#8221;
                </p>
                <p>
                  gavaMunhu akadzokera achisuwa zvikuru, pake painge pamuperera.
                  Panzira, vaviri vakasangana negava. Rikavachingamidza richiti,
                  &#8220;Makadii hama dzangu. Ko munhu unonzweiko? Asi
                  warwara?&#8221; Murume uye ndokuritaurira zvose zvainge
                  zvaitika. Munhu akati apedza kudenengura nyaya yake, gava
                  rikati, &#8220;A, izvi zvinokangaidza kwazo! Chipamhai
                  muchidudzira, nokuti zvose handichazvinzwisisi izvi.&#8221;
                  Murume ndokupamhidza zvekare. Gava rakadzungudza musoro,
                  rikafeya upenzi bwokusanzwisisa rikati, &#8220;Hazvinzwikwi!
                  Nyaya yenyu inonzwisa musoro iyi, zvirinani tiende
                  payapazvakaitikira. Zvimwe tiripo ndingagona kuzviona
                  nokunzwa, ndigoziva kutonga mhaka iyi.&#8221; Murume, ingwe
                  negava ndokutekaidzana
                </p>
                <p>
                  zvakananga kuchizarira. Ingwe yaiti fambe fambe yorodza meno
                  nenzara dzayo, ichigadzirira chirairo chainge chawira
                  mutswanda. Vasvika, yakavomba nehasha, ikati, &#8220;Nguva
                  yafamba kurimudza kutsangura nyaya titange hedu
                  kusvusvura.&#8221; Munhu akadavidza nokuhuta, achiti,
                  &#8220;Ndipei kanguva, tenzi, kokududzira mashoko iya
                  kunagava.&#8221; Munhu ndokupamhidza achirondedzera nyaya
                  yose. Gava rakataridza kuoma musoro sechigogodza rikati,
                  &#8220;Yowe, musoro wangu! Unenge wakaoma. Regai ndione,
                  &#8221; Wait iwe munhu, ndiwe wanga uri muchizarira, ingwe
                  ndokupfuuura? &#8230;&#8221; Ingwe ikamudimbudzira ichiti,
                  &#8220;Sva, gava, uri benzi iwe, dununu chairo. Inzwai. Ini
                  ndanga ndiri muchizarira.&#8221; Gava ndokunyepera kungwenda
                  nokutya, richiti, &#8220;Hon&#8217;o, heya, zvino ndanzwa.
                  Ndini ndaiva muchizarira &#8230; Kweteba! Maiwe, maiwe!
                  Murangariro wangu waita sei! Nokuti ndanga ndisipo. Regai
                  ndichiidzazve. Ingwe yaiva mumunhu, chizarira chichipfuvura
                  nenzira &#8230; bodo, ndatadzazve. Asi chiregai henyu,
                  kurinani kuti uchitanga kudya hako nokuti
                  handichatongoinzwisisi nyaya yenyu iyi.
                </p>
                <p>
                  Ingwe yakatsamwiswa zvikuru noupenzi hwegava, ikati,
                  &#8220;Urichikwinya iwe, tarira pano! Chinzwai. Ini
                  ndichakurondedzera kwazvo ndomene. Ona, ini, ndiri
                  ingwe!&#8221; Yakadzro ichizvibata. Gava rikati,
                  &#8220;Ishe&#8221; Ingwe ndokupfuura ichiti, &#8220;Uyu,
                  ndimunhu!&#8221; ichibata murume uye. Gava ndokudavira
                  richiti, &#8220;Mambo wangu.&#8221; Ingwe ndokuti, &#8220;Ichi
                  chizarira.&#8221; Gava ndokugutsurira musoro richiti,
                  &#8220;Ishe wangu.&#8221; Ingwe ikasimbisa mashoko ayo ikati,
                  &#8220;Uye iye ini, ndanga ndiri muchizarira ichi.
                  Wazvinzwa?&#8221; Gava ndokuti, &#8220;Handizinwi kwazo.
                  Mundiitirewo moyo murefu, ishe.&#8221; Ingwe ikati,
                  &#8220;Gava, zvousinganzwisisi ndezvipiko?&#8221; Iro rikati,
                  &#8220;Asi mambo, mainge mambochipinda sei chizarira
                  ichi?&#8221; Ingwe yainge yaneta nokudonhedza rute uyezve
                  nokutsanangudza ndokupindura noukasha, &#8220;Kupinda!
                  Ndakaita sezvatinosiita nguva dzose-dzose!&#8221; Gava rikati
                  richihuta, &#8220;Nhasi zvangu! Ndotanga kunzwe dzungu
                  ndichigomerwa namashoko makobvu akadai. Musanditsamwira henyu,
                  mambo. Donditaurira kuti mutowo womunosipinda nawo
                  ndoupi?&#8221; Zvino ingwe yakaneta, ndokukwakukira
                  muchizarira, ichiti, &#8220;O, ndichidaika! Wazvinzwa zvino
                  here?&#8221; Gava ndokukasira, kamwe ndokuipfigiramo,
                  rikangomwekurira richiti, &#8220;Ndazvinzwa kwazvo! Ndizvo
                  hazvo. Ko iwe munhu wanga uripapi?&#8221; &#8220;Ndaifamba
                  zvangu nenzira ndichienda kwandaienda&#8221;, murume
                  akapindura. Gava ndokuti, &#8220;Mhanya kunzira usandipedzere
                  nguva. Zvino ngatichisiyai zvose zvakadaro sepakare. Mumwe
                  nomumwe achiita zvaaita.&#8221; Ndokubva zvaro rapfuurirawo
                  richienda kwaraienda.
                </p>
                <p>
                  Ingwe yakapaumba ikazvirega, zvikashaya basa. Veduwe-e gone
                  ana gone wakewo. Mutongi gava ndimaenzanise, akasiya
                  yatwasanuka nyaya nokutambira chokwadi. Ndipo paperera
                  sarungano.
                </p>

              </div>
            </div>

          </div>
          <div id="subCol">
            <ul> 
              <li>
                <h2>CULTURE</h2>
                <ul>
                  <li>
                    <a href="./../../../../2007/06/13/nhetembo-dzemadzinza">Nhetembo</a>
                  </li>
                  <li>
                    <a href="./../../../../2023/03/16/animals">Mazita emhuka</a>
                  </li>
                  <li>
                    <a href="./../../../../2011/01/19/tsumo-nemadimikira-ii">Tsumo nemadimikira (ii)</a>
                  </li>
                  <li>
                    <a href="./../../../../2011/01/19/tsumo-nemadimikira-i">Tsumo nemadimikira (i)</a>
                  </li>
                  <li>
                    <a href="./../../../../2023/05/01/tsoro">Tsoro</a>
                  </li>
                  <li>
                    <a href="./../../../../2017/09/17/the-clan-in-shona-chiefdoms">The clan in Shona chiefdoms</a>
                  </li>
                  <li>
                    <a href="./../../../../2007/06/13/mbira">Mbira</a>
                  </li>
                  <li>
                    <a href="./../../../../2011/10/07/the-function-of-roora-in-zimbabwe">The function of roora</a>
                  </li>
                  <li>
                    <a href="./../../../../2014/02/16/sadza-ne-nyama">Sadza ne nyama</a>
                  </li>
                  <li>
                    <a href="./../../../../2011/05/17/death-and-dying-in-shona-culture">Death and dying</a>
                  </li>
<li>
                    <a href="./../../../../2011/05/17/religion-of-the-shona">Religion of the Shona</a>
                  </li>
                </ul>
              </li>
              <li>
                <h2>HISTORY</h2>
                <ul>
                  <li>
                    <a href="./../../../../2023/05/01/agriculture">The Age of African Agricultural Prosperity</a>
                  </li>
                  <li>
                    <a href="./../../../../2007/06/13/the-shona-people">The Shona People</a>
                  </li>
                  <li>
                    <a href="./../../../../2016/02/19/the-moyo-people">The Moyo people</a>
                  </li>
                  <li>
                    <a href="./../../../../2007/06/13/a-brief-history">A Brief History</a>
                  </li>
                  <li>
                    <a href="./../../../../2014/08/07/the-lives-of-shona-kings">The lives of Shona kings</a>
                  </li>
                  <li>
                    <a href="./../../../../2007/06/13/mutapa-empire">Mutapa Empire</a>
                  </li>
                  <li>
                    <a href="./../../../../2007/06/13/the-rozvi-empire">Rozvi Empire</a>
                  </li>
                  <li>
                    <a href="./../../../../2014/07/26/karanga-traditional-medicine">Makaranga</a>
                  </li>
                  <li>
                    <a href="./../../../../2014/07/22/effects-of-ndebele-raids-on-shona-power">Effects of Ndebele raids on Shona power</a>
                  </li>
                  <li>
                    <a href="./../../../../2009/07/28/the-1896-97-war">The 1896-97 War</a>
                  </li>
                  <li>
                    <a href="./../../../../2023/05/01/rhodesia">Rhodesia</a>
                  </li>
                  <li>
                    <a href="./../../../../2014/07/26/mwari">Mwari</a>
                  </li>
                </ul>
              </li>
              <li>
                <h2>NGANO</h2>
                <ul>
                  <li>
                    <a href="./../../../../2016/03/10/gudo-natsuro">Gudo natsuro</a>
                  </li>
                  <li>
                    <a href="./../../../../2016/03/10/muvhimi-mubako">Muvhimi mubako</a>
                  </li>
                  <li>
                    <a href="./../../../../2016/03/10/gora-nengwe">Gora nengwe</a>
                  </li>
                  <li>
                    <a href="./../../../../2016/03/10/nzou-nekamba">Nzou nekamba</a>
                  </li>
                  <li>
                    <a href="./../../../../2016/03/10/mutongi-gava-maenzanise" class="current">Mutongi gava maenzanise</a>
                  </li>
                  <li>
                    <a href="./../../../../2016/03/10/zizi-ishe-weshiri">Zizi ishe weshiri</a>
                  </li>
                  <li>
                    <a href="./../../../../2016/03/10/rutaya-rwemoto-nemvura">Rutaya rweMoto neMvura</a>
                  </li>
                  <li>
                    <a href="./../../../../2016/03/10/muvhimi-nebwe">Muvhimi nebwe</a>
                  </li>
                  <li>
                    <a href="./../../../../2016/03/10/muvhimi-negarwe">Muvhimi negarwe</a>
                  </li>
                  <li>
                    <a href="./../../../../2016/03/10/nguruve-dahwa-nomudhende">Nguruve dahwa nomudhende</a>
                  </li>
                  <li>
                    <a href="./../../../../2016/03/10/bere-neburwa">Bere neburwa</a>
                  </li>
                  <li>
                    <a href="./../../../../2016/03/10/chisvo-chagondo">Chisvo chagondo</a>
                  </li>
                  <li>
                    <a href="./../../../../2016/03/10/shezhu-nenyuchi">Shezhu nenyuchi</a>
                  </li>
                  <li>
                    <a href="./../../../../2016/03/10/tsuro-magena-nenwena">Tsuro magen'a nengwena</a>
                  </li>
                  <li>
                    <a href="./../../../../2016/03/10/gwenhure-nechidamukotokoto">Gwenhure nechidamukotokoto</a>
                  </li>
                  <li>
                    <a href="./../../../../2016/03/10/vakomana-vana">Vakomana vana</a>
                  </li>
                  <li>
                    <a href="./../../../../2016/03/10/mangoye-jongwe-nembeva">Mangoye, jongwe nembeva</a>
                  </li>
                </ul>
              </li>
            </ul>
          </div>
        </div>
        <div id="footer">
          <p><br />&copy; 2007 Nhaka yevaShona</p>
        </div>
      </div>
    </div>
    <div style="display: none">
      <div class="grofile-hash-map-19693a486ac33ed1cf49e3bc9e04ae17"></div>
    </div>
    <!-- Google tag (gtag.js) -->
<script async src="https://www.googletagmanager.com/gtag/js?id=G-BKZCKCTW4W"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-BKZCKCTW4W');
</script>

</body>
</html>
